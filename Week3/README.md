# Task 01

Разполагаме с N на брой уникални номера на теми за проекти по Увод в програмирането на студенти от ФМИ. За всеки студент е дадено цяло уникално число T, което показва номера на темата на проекта, който му се е паднал. Вашата задача е да намерите броя на двойките студенти, чиито номера на темите имат разлика точно D.

**---**

Input Format

Първият ред на стандартния вход съдържа две цели числа - броят на студентите - N и разликата D. На следващия ред са дадени N на брой уникални цели числа - номерата T на темите на всеки един от студентите

Output Format

На първия и единствен ред на стандартния изход трябва да изведете търсеният брой двойки студенти, чиито номера на темите имат разлика точно D.

Sample Input 0

6 1

6 1 5 4 10 15

Sample Output 0

2

Explanation 0

Двойките, които имат разлика точно D = 1 са 2 на брой -> {6, 5} и {5, 4}.

Sample Input 1

7 2

6 1 5 4 10 15 8

Sample Output 1

3

Explanation 1

Двойките, които имат разлика точно D = 2 са 3 на брой -> {6, 4}, {6, 8} и {10, 8}.

# Task 02

Първото контролно приключи, и сега ръководството иска от Мими статистика за това, как са се справили студентите. Тя очакваше да и поискат такaва информация, но явно ръководството са решили да правят задълбочено проучване и искат повече данни от обикновено. Определени са Q на брой интервали от точки, и се пита колко студенти имат поне ai точки и не повече от bi точки. Човек би си помислил, че след като Мими въведе точките на всеки студент в системата, такава статистика би се изготвила много лесно автоматично, но уви технологиите във ФМИ не са толкова напреднали и системата не може да направи това. За това тази задача се пада на Мими, колкото и да е недоволна тя. На нея не и се занимава и прехвърля работата на вас.

Дадени са ви точките ti на всички n студенти и q на брой заявки. За всяка заявка трябва да кажете колко студенти имат точки в този интервал. Обърнете внимание, че може да няма студенти с точки в зададения интервал.

**---**

Input Format

От първия ред се въвеждат n и q - броя студенти и броя заявки. От следващия ред се въвеждат n числа ti - точките на всички студенти. От следващите q реда се въвеждат по 2 числа - минималните и максималните точки за заявката.

Output Format

За всяка заявка на отделен ред изведете по 1 число - отговора за заявката.

Sample Input 0

7 3

3 5 1 7 13 11 9

3 7

1 12

0 15

Sample Output 0

3

6

7

Explanation 0

На първата заявка отговарят числата 3,5,7. На втората 1,3,5,7,9,11. На третата всички са по-големи от 0 и по-малки от 15.

# Task 03

Годината е 2032. Стартъпът, за който си мечтаете, е вече реалност. Той надминава и най-смелите ви очаквания. Поради експоненциалния растеж на компанията вече имате твърде много девелъпъри и разпределението по екипи е лошо. Вие имате специални умения и знаете всеки един от вашите девелъпъри какви умения има и може да ги оцените с едно цяло число - si. Вашата цел е да постигнете баланс в компанията, като за целта искате да разделите девелъпърите на T на брой екипа и максималният сбор на уменията на членовете на всеки екип да бъде минимизиран. Понеже обаче сте твърде заети, нямате време да пробвате всички комбинации, затова нареждате девелъпърите в една редица и всеки един екип трябва да бъде част от редицата без да има прекъсване между членовете на екипа.

При дадена редица от девелъпъри и T - брой на екипите, на които ще ги разделяте, минимизирайте максималния сбор на уменията във всеки екип.

**---**

Input Format

От първия ред се въвеждат N и T - броя девелъпъри и броя екипи, на които да ги разделите.

От следващия ред се въвеждат N числа si - уменията на девелъпърите.

Output Format

Изведете 1 число, най-малката възможна стойност за най-голямата стойност на сбора на уменията на девелъпърите във всеки екип.

Sample Input 0

3 1

1 2 3

Sample Output 0

6

Explanation 0

Имаме 3 девелъпъри, които трябва да разделим в 1 екип, тоест имаме само една възможност, която е [1,2,3] със сбор 6.

Sample Input 1

4 2

1 2 3 7

Sample Output 1

7

Explanation 1

Тъй като имаме 7-ца най-доброто разпределение ще бъде [1,2,3] и [7] => отговорът ще бъде 7
